# Keuzdeel frontend development (K0722)
datum: 3 februari 2025

## Opdrachtomschrijving
Hostingbedrijf ByteHorizon wil een nieuwe, moderne website. Zij hebben een design ontvangen van hun designer, en jouw taak is om dit design om te zetten in een werkende website met behulp van moderne webtechnologieën.

## Opdracht 1: Opzetten van de applicatie
Voordat je aan de slag gaat, is het essentieel om een stabiele en efficiënte applicatie in te richten. Maak hierbij gebruik van de kennis en vaardigheden die je tijdens de lessen hebt opgedaan.

Vereisten voor de applicatie:
- Moet geconfigureerd zijn voor een Single Page Application (SPA).
- Dient gebouwd te worden met een van de drie moderne frontend frameworks.
- Er moet gebruik worden gemaakt van een component library die compatibel is met het gekozen framework.
- Voor de styling moet een CSS-preprocessor of een CSS-framework worden toegepast.

## Opdracht 2: Realiseren van het design
Zodra de applicatie is opgezet, kun je beginnen met het realiseren van het design volgens de aangeleverde specificaties.

ByteHorizon beschouwt de website als succesvol wanneer deze voldoet aan de volgende criteria:
- De website is ontwikkeld conform de eisen uit opdracht 1.
- De website is volledig responsive en functioneert correct op verschillende apparaten en schermformaten (mobile, tablet en desktop).
- Er zijn minimaal drie pagina’s uit het design correct geïmplementeerd.
- Er is weinig eigen CSS geschreven (excl. SASS-variabele).

## Opdracht 3: Implementeren en documenteren van SEO
ByteHorizon hecht veel waarde aan een goede online vindbaarheid. Daarom is het essentieel om SEO (Search Engine Optimization) correct te implementeren, zodat de website goed wordt geïndexeerd door zoekmachines. Daarnaast wil ByteHorizon ook na de realisatie van de website blijven werken aan het verbeteren van hun online zichtbaarheid.

Opdracht SEO-implementatie:
- Implementeer minimaal vier on-page SEO-technieken om de vindbaarheid van de website te optimaliseren.
- Geef ByteHorizon drie praktische adviezen over hoe zij zelf de online vindbaarheid kunnen verbeteren door middel van off-page SEO.
  - Let op: De adviezen moeten uitvoerbaar zijn door ByteHorizon zelf, zonder dat er technische kennis vereist is.
- Documenteer zowel de toegepaste SEO-technieken als de adviezen in een bestand genaamd SEO-plan.md.
- Elk hoofdstuk moet minimaal 150 woorden bevatten.

